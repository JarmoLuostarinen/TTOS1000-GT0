# Käsite SAFe

Kuvauksen kirjoitti: Akseli Koskela, tunnus K6089

## Lyhyt kuvaus

*"Me kaikkihan tiedämme, että maailma on täynnä epäonnistuneita ohjelmistoprojekteja. Devaaja kertoo: ”jos saisin yksin koodata kaiken, niin homma menisi täydellisesti maaliin”. Johtaja sanoo vastaan: ”jos homma olisi tehty niin kuin suunnittelin, niin se olisi valmis jo”. Klassinen toisten osoittelun ja syyllistämisen kierre on valmis. Noh, laitetaanpa devaaja johtamaan isoa organisaatiota ja johtaja koodaamaan, niin nurina laantuu molemmissa päissä. Hetken hiljaisuuden jälkeen molemmat ottavat hatun päästä ja kysyvät ”kuinka tämä sitten oikeasti olisi järkevää hoitaa?”. Tästä päästään kokemuksen kautta opittuihin hyviin suunnittelu- ja toimintamalleihin, joita hyödynnetään niin koodauksessa kuin johtamisessa. SAFe (Scaled Agile Framework) poimii näitä hyväksi havaittuja toimintatapoja laidasta laitaan."*


## SAFe rakenne

SAFen taustalta löytyy paljon periaatteita ja ydinarvoja, jotka auttavat ohjaamaan päätöksentekoa oikeaan suuntaan. Varsinaisen tuotekehityksen SAFe jakaa lyhykäisyydessään neljään hierarkiatasoon: Portfolio, arvovirta, hanke ja tiimi.


### Portfolio

Portfoliotasolla hallitaan pitkän aikavälin suunnitelmaa ja business casea, sekä arvovirtoja, joista koostetaan liiketoiminta- ja arkkitehtuuriteemat ohjaamaan pitkän aikavälin rahankäyttöä. Arkkitehtuuri- ja ei-toiminnalliset-vaatimukset huomioidaan hierarkian huipulta saakka.

### Arvovirta

Arvovirrat otetaan käyttöön vasta todella isoissa, satojen ihmisten hankkeissa. Arvovirrat ovat pitkän aikavälin strategisia teemoja. Arvovirtojen myötä ”arvoa virtaa” jatkuvasti liiketoiminnalle, asiakkaalle tai käyttäjälle. Arvovirtojen työ aikataulutetaan toteutusjuniin, joilla koordinoidaan hanketason työn rytmitystä.

### Hanke

Hanketasolla (program) käytetään portfoliotasolta tulevaa priorisointia hankkeiden kehityksen ohjaukseen. Hankkeiden välillä kehitys synkronoidaan samalla syklillä etenevillä toteutusjunilla (ART, Agile Release Train).

### Tiimi

Tiimitasolla seurataan tuttuja ketterän kehityksen toimintatapoja ja tuotetaan säännöllisesti, niin tiimitasoista kuin tiimien työt yhdistäviä julkaisuja. Ideologia nojaa jatkuvan julkaisun malliin, missä asiakkaalle voidaan toimittaa uusi julkaisu milloin vain.

![Kokokuva](http://www.scaledagileframework.com/wp-content/uploads/2017/05/BP-4.5-Full-Not-title@2x.png)


## Lähteitä liittyen aiheeseen

Mitä lähteitä löysit liittyen annettuun aiheeseen/käsitteeseen?

* [goforce](https://gofore.com/safe-ketteryytta-xl-kokoisille/)
* [englanniksi](http://www.scaledagileframework.com/#)

