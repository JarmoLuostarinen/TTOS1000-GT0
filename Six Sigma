# Käsite Six Sigma

Kuvauksen kirjoitti: Risto Laine, tunnus K1516

## Kuvaus

Six Sigma tarkoittaa systemaattisesti prosessin parantamista joukoilla menetelmiä ja käytäntöjä. Se on työkalu, jonka tavoitteena on pienentää prosessin ulostulossa olevaa vaihtelua. Six Sigma on siis parannusmenetelmä suorituskyvylle, jota käytetään Lean-toteutuksen apuna ongelmanratkaisussa. Siinä hyödynnetään tilastollista ajattelua ja menetelmiä. 

Six Sigman avulla pienennetään vaihtelua, joka puolestaan vähentää hukkaa, josta seuraa kapasiteetin kasvaminen. Six Sigma keskittyy vaihtelun minimointiin ja Lean puolestaan hukan poistamiseen. Terminä Six Sigma kuvaa huippulaatua tuottavan prosessin kykyä. Six Sigman turvaamalla laatutasolla virheiden määrä on alle 3,4 virhettä miljoonaa virhemahdollisuutta kohden. 

Six Sigma pyrkii saamaan aikaan radikaaleja muutoksia prosesseihin pienten parannusten sijaan ja siinä asiantuntijat ratkaisevat ongelmat tieteellisesti. 

Six Sigma käyttää työkaluinaan DMAIC-menetelmää sekä koesuunnittelua. DMAIC-menetelmä on järjestelmällinen tapa ratkaista ongelmia ja kehittää ratkaisu liiketoiminnan parantamiseen. Lean Six Sigma Roadmap on kehitetty tästä menetelmästä. DMAIC-prosessilla toteutetaan systemaattinen parantaminen, jossa ensin ratkaistava ongelma tai parannus rajataan, jonka jälkeen haetaan ongelmaan oikea ratkaisun.
Koesuunnittelu on Lean Six Sigman keskeinen osa, jonka ajatus on löytää vaihtelun lähteet. Sen avulla pyritään myös selvittämään tekijöiden keskinäisvaikutuksia, kokeen suunnittelu on yhtä tärkeä kuin itse koe.

## Esimerkkejä

http://www.sixsigma.fi/files/4113/1305/4550/yrittajalehti5_2009.pdf

## Lähteitä liittyen aiheeseen

* http://www.sixsigma.fi 
